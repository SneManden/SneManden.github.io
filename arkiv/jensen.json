{"slug":"jensen","html":"<p>&quot;Jensen; det er blot en massebetegnelse&quot;, sagde han, hvorefter forsamlingen\nbrød ud i storslået latter.</p>\n<p>Jaja, nok er Jensen Danmarks\n<a href=\"http://www.dst.dk/da/Statistik/emner/navne/navne-i-hele-befolkningen.aspx\" target=\"_blank\" rel=\"noopener noreferrer\">mest anvendte efternavn</a>\njf. Danmarks statistisk, pr. 1. januar 2014.\nOg jeg ved heller ikke hvorvidt jeg har båret mit noget udbredte efternavn med\nstolthed. Men jeg har muligvis ændret holdning; i hvertfald delvist.</p>\n<h2 id=\"dm-i-jensen-løb\">DM i Jensen-løb</h2>\n<p>Ja, hvor mange efternavne har lige deres <em>helt</em> eget marathon løb?! Det har\nJensen naturligvis:</p>\n<blockquote>\n<p>Motionsløbere med landets mest almindelige efternavn får nu deres helt eget\nmesterskab: DM I JENSEN LØB. Her konkurrerer alle med efternavnet Jensen mod\nhinanden - og mod alle de andre deltagere i Viborg City Marathon.</p>\n<p>&mdash; <cite><a href=\"http://www.viborgcitymarathon.dk/jensen-109\">viborgcitymarathon.dk</a></cite></p>\n</blockquote>\n<p>Sådan lyder indledningen til et nyt tiltag ved Viborgs city marathon. Et løb,\nhvori der er intern konkurrence blandt alle med efternavnet Jensen. Fantastisk.\nLøbet i løbet blev afholdt d. 21. september 2014.</p>\n<p>Min families bedste bud på en kandidat til titlen &quot;Danmarksmester i Jensen Løb&quot;\nvar der vel aldrig rigtig nogen tvivl om; farmand er stadig den bedste løber i\nfamilien. Så min far, Torben Jensen stillede naturligvis op for at gøre\nfamilien ære og prøve kræfter i dette storslåede løb i løbet.</p>\n<p>Trods lidt tømmermænd den søndag morgen i sidste weekend, blev jeg dog\ninformeret live om begivenheden, løbets deltagere, deres form og hvordan de så\nud på ruten, af min egen personlige rapporter: Mor. Hun stod naturligvis klar på\nsidelinjen, og jeg modtag snap-beskeder i ét væk. Det så ellers, eftersigende,\ni lang tid ud til at blive en sikker sejr til farmand. Men, i den sidste del af\nløbet, bliver han overhalet af en anden Jensen, og ender som\n<a href=\"http://results.ultimate.dk/events/2014/run/vcm/DM_jensens_mar.pdf\" target=\"_blank\" rel=\"noopener noreferrer\">numero dos</a>. \nSkuffende, farmand: dét en ommer! <code>;)</code></p>\n<p>Men okay, Danmarks næstbedste Jensen; nummer to ud af den største (proper)\ndelmængde af løbere i Danmark (eller noget i den retning), har vel også sin\nret. Men farmand, næste gang så må du altså hellere vinde.</p>\n<h2 id=\"jensens-ulighed\">Jensen&#39;s ulighed</h2>\n<p>Men Jensens dominans i mediebilledet stopper ikke der.\nI forrige statistisk forelæsning blev jeg noget overrasket, da vi blev belært\nom (introduceret til) &quot;Jensens ulighed&quot;. Det relaterer sig til en ulighed der\ner relevant i sandsynligheds teori, hvor den lyder:</p>\n<blockquote>\n<p>Hvis $X$ er en stokastisk variabel og $\\varphi$ er en konvex funktion, så\n$$ \\varphi\\big(E(X)\\big) \\leq E\\big(\\varphi(X)\\big) $$</p>\n<p>&mdash; <cite><a href=\"http://en.wikipedia.org/wiki/Jensen's_inequality\">\nJensen&#39;s inequality, Wikipedia</a></cite></p>\n</blockquote>\n<p>At $\\varphi$ er en konvex funktione betyder at den andenafledte funktionsværdi\naf $\\varphi$ for alle $x$ er større end eller lig med $0$:\n$\\big(\\varphi(x)\\big)&#39;&#39;\\geq0$.\nUligheden er på samme måde også gældende for en konkav funktion:\n$$ \\varphi\\big(E(X)\\big) \\geq E\\big(\\varphi(X)\\big) $$</p>\n<p>Vi husker, at konkav og konveks betyder at grafen for funktionen buer\nhenholdsvis &quot;nedad&quot; eller &quot;opad&quot;; fx er $f(x)=x^2$ konvex.</p>\n<p>Uligheden er opkaldt efter\n<a href=\"http://en.wikipedia.org/wiki/Johan_Jensen_(mathematician)\" target=\"_blank\" rel=\"noopener noreferrer\">Johan Jensen</a>,\nen dansk matematiker født i det 19. århundrede.</p>\n<p>PS: Jeg anvender <a href=\"https://github.com/mathjax/mathjax\" target=\"_blank\" rel=\"noopener noreferrer\">MathJax</a>\ntil display af formler: MathJax er en open-source Javascript formel renderer\nfor bl.a. <a href=\"http://www.latex-project.org/\" target=\"_blank\" rel=\"noopener noreferrer\">LaTeX</a> notation.\nKom igang her:\n<a href=\"http://docs.mathjax.org/en/latest/start.html\" target=\"_blank\" rel=\"noopener noreferrer\">Get started with MathJax</a>.</p>\n<h2 id=\"konklusion\">Konklusion</h2>\n<p>Ja, efter den forgangne uges begivenheder og åbenbaringer har jeg fået øget min\nrespekt for mit eget efternavn. Og måske endda blevet inspireret; spørg ikke\nhvad efternavnet Jensen kan gøre for dig &mdash; spørg hellere hvad <em>du</em> kan\ngøre for efternavnet Jensen.</p>\n","excerpt":"&quot;Jensen; det er blot en massebetegnelse&quot;, sagde han, hvorefter forsamlingen\nbrød ud i storslået latter.","title":"Jensen","author":"Casper Kehlet Jensen","description":"Familienavnet Jensen er ikke blot en ligegyldig massebetegnelse.","warning":null,"draft":false,"published":{"year":2014,"month":9,"date":28,"timestamp":"2014-09-28"},"hide":false,"gallery_name":null,"gallery_position":"top","gallery":null}