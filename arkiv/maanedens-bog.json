{"slug":"maanedens-bog","html":"<p>Et nyt koncept er opstået i min bevisthed; en idé, en tanke, et mål.\nJeg har længe tumlet med ideen om, og lysten til, at læse mere. Simpelt kan\nman vel sige, og på sin vis har jeg nok aldrig læst så meget som jeg gør i dag.\nMen på en anden måde; ikke SMS&#39;er eller fjollede snapchat-beskeder. Ikke korte\nog populistiske nyhedsartikler. Ikke dumsmarte reddit-posts eller\n&quot;revolutionerende&quot; sundhedsindslag.</p>\n<p>Fortvivl ej; dét stopper nok aldrig helt, men det er lysten og viljen til at\nlæse <em>rigtig</em> litteratur der er omdrejningspunktet. Derfor har jeg fremsat et\nklart og forhåbentlig realistisk mål: at læse (minimum) 12 nye bøger på et år\n&ndash; altså en ny bog om måneden i et år.</p>\n<p>Det har længe været min intention at læse George Orwell&#39;s to roste værker\n&quot;1984&quot; og &quot;Animal Farm&quot;. Da jeg henover Yulen fandt mig selv i en boghandel\nog blev mødt med Orwell&#39;s roman &quot;1984&quot; var jeg solgt -- eller rettere, det\nendte en kopi af denne bog med at være: til mig. Derfra forekom det også\nnaturligt at årets første bog måtte være selvsamme bog.</p>\n<h2 id=\"bøger\">Bøger</h2>\n<p>Jeg har indtil videre kompileret en liste på de bøger jeg forventer at\nlæse i de første 8 måneder. Jeg har overvejet hvorvidt det er bøger jeg er\ni besiddelse af eller nogen jeg skal købe, bogens længde, samt månedens\nforventede travlhed. Derudaf er jeg kommet op med følgende:</p>\n<ol>\n<li>✔<a href=\"/arkiv/george-orwell-1984\" rel=\"noopener noreferrer\">George Orwell: <strong>1984</strong> [paperback, engelsk]</a></li>\n<li>✔<a href=\"/arkiv/moby-dick-or-the-whale\" rel=\"noopener noreferrer\">Herman Melville: <strong>Moby Dick</strong> [kindle, engelsk]</a></li>\n<li>✔<a href=\"/arkiv/lord-of-the-flies\" rel=\"noopener noreferrer\">William Golding: <strong>Lord of the Flies</strong> [paperback, engelsk]</a></li>\n<li>✔<a href=\"/arkiv/harry-potter-and-the-methods-of-rationality\" rel=\"noopener noreferrer\">Eliezer Yudkowsky: <strong>Harry Potter and the Methods of Rationality</strong> [kindle, engelsk]</a></li>\n<li>✔<a href=\"/arkiv/george-orwell-animal-farm\" rel=\"noopener noreferrer\">George Orwell: <strong>Animal Farm</strong> [paperback, engelsk]</a></li>\n<li>✔<a href=\"/arkiv/the-godfather\" rel=\"noopener noreferrer\">Mario Puzo: <strong>The Godfather</strong> [lån, paperback, engelsk]</a></li>\n<li>✔<a href=\"/arkiv/stephen-king-22-11-63\" rel=\"noopener noreferrer\">Stephen King: <strong>22.11.63</strong> [hardback, dansk]</a></li>\n<li>☐George R. R. Martin: <strong>A Feast for Crows</strong> [kindle, engelsk]</li>\n<li>☐Frank Herbert: <strong>Dune</strong></li>\n<li>☐Ray Bradbury: <strong>Fahrenheit 451</strong></li>\n</ol>\n<p>(Bøger markeret med &quot;[format, sprog]&quot; tilfalder bøger jeg ejer/låner pr.\n7. august 2015.)</p>\n<h2 id=\"boblere\">Boblere</h2>\n<ul>\n<li>☐Arthur C. Clarke:   <strong>2001: A Space Odyssey</strong></li>\n<li>☐Douglas Adams:      <strong>A Hitchhiker&#39;s Guide to the Galaxy</strong></li>\n<li>☐Ernest Cline:       <strong>Ready Player One</strong></li>\n<li>☐Isaac Asimov:       <strong>Foundation</strong> (hele serien: The Foundation Saga)</li>\n<li>☐John Scalzi:        <strong>Old Man&#39;s War</strong></li>\n<li>☐Neal Stephenson:    <strong>Snow Crash</strong></li>\n<li>☐Orson Scott Card:   <strong>Ender&#39;s Game</strong></li>\n<li>☐Philip K. Dick:     <strong>Do Androids Dream of Electric Sheep</strong></li>\n<li>☐Philip K. Dick:     <strong>Ubik</strong></li>\n<li>☐Robert A. Heinlein: <strong>Starship Troopers</strong></li>\n<li>☐Robert A. Heinlein: <strong>Stranger in a Strange Land</strong></li>\n<li>☐William Gibson:     <strong>Neuromancer</strong></li>\n</ul>\n<h3 id=\"bogvalg\">Bogvalg</h3>\n<p>Flere af bøgerne får måske en klokke til at ringe, eller et øjenbryn til at\nhæves. Fx forekommer det mig at alle &quot;kender&quot; <em>Moby Dick</em> &dash; men\nhvor mange har rent faktisk læst det originale værk? Jeg har ikke.\nMange er nok bekendte med successforfatteren <em>George R. R. Martin</em> som er\nforfatter til serien <em>A Song of Ice and Fire</em> hvorom TV-serien\n<em>Game of Thrones</em> er baseret. <em>A Feast for Crows</em> er den fjerde bog i serien\n(den jeg er nået til).</p>\n<p>Og mange kender nok, og har læst bøgerne om, Harry Potter. Henover Yuletide\nstiftede jeg for første gang bekendtskab med fænnomenet <em>fanfiction</em>. Jeg\nhavde mange fordomme og havde bestemt ikke forestillet mig at dét var noget\njeg skulle kaste mig over. Men jeg blev fanget af det utroligt intelligente\nplot (og menneske bag bogen) og den forfriskende, <em>videnskabelige</em> og ikke\nmindst <em>rationelle</em> tilgang til historien. En helt igennem fantastisk bog,\nsom jeg helt sikkert vil plapre mere om, når jeg får den læst færdig.\nFor de sidste kapitler er ikke frigivet (ikke komplet færdigskrevet) endnu,\nog den forventes at blive tilgængelig i sin fulde længde på Pi-dag (14. marts).</p>\n<h2 id=\"konklusion\">Konklusion</h2>\n<p>Jeg forventer at blogge om månedens bog i slutningen af måneden (eller starten\naf den næst-kommende). Jeg mangler stadig at erhverve mig 3 bøger, samt at\nafgøre hvilke bøger der skal udfylde de sidste 4 måneder af året. Hertil har\njeg dog et par ideer; jeg har via bl.a. adskillige boglister på fx reddit\n<a href=\"http://www.reddit.com/r/raerth/comments/cpxkq/reddits_favourite_books/\" target=\"_blank\" rel=\"noopener noreferrer\">[1]</a><a href=\"http://www.reddit.com/r/books/wiki/fiction#wiki_science-fiction\" target=\"_blank\" rel=\"noopener noreferrer\">[2]</a>,\nfunder frem til lovende sci-fi bøger som &quot;A Hitchhiker&#39;s Guide to the Galaxy&quot;\neller &quot;Snow Crash&quot; m.fl. Science-fiction er et tema jeg i litterær forstand\nhar meget lidt erfaring med, det er med utrolig spænding at jeg ser frem til\nat tage hul på denne genre.</p>\n<p>Jeg ser utrolig meget frem til at læse en masse bøger, og stifte bekendtskab\nmed nye universer og karakterer, og lade mine tanker blive forført af god\nlitteratur.</p>\n","excerpt":"Et nyt koncept er opstået i min bevisthed; en idé, en tanke, et mål.\nJeg har længe tumlet med ideen om, og lysten til, at læse mere. Simpelt kan\nman vel sige, og på sin vis har jeg nok aldrig læst så meget som jeg gør i dag.\nMen på en anden måde; ikke SMS&#39;er eller fjollede snapchat-beskeder. Ikke korte\nog populistiske nyhedsartikler. Ikke dumsmarte reddit-posts eller\n&quot;revolutionerende&quot; sundhedsindslag.","title":"Månedens bog","author":"Casper Kehlet Jensen","description":"Introducerende et nyt koncept i mit liv; månedens bog.","warning":null,"draft":false,"published":{"year":2015,"month":1,"date":29,"timestamp":"2015-01-29"},"hide":false,"gallery_name":null,"gallery_position":"top","gallery":null}