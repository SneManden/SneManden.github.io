{"slug":"stat-vs-religion","html":"<p>Det der sker på hjemmefronten i disse år herhjemme på vor matrikkel i Kolding,\nsætter nogle tanker igang, og har også kastet lidt brændstof på bålet når det\ngælder <em>adskillelse af kirke og stat</em>. Et af de punkter, hvor tiden må være\nmere end moden til at bringe vort samfund ind i det 21. århundrede.</p>\n<p>Et af de punkter hvor man som borger i Danmark bliver konfronteret med,\nat staten og den herhjemme herskende religion, kristendommen, er sammenfiltret\nsom var de to stykker kogt spaghetti, er når vi bringer nyt godt folk til byen.\nJa, altså <em>helt</em> nye menneskelignende væsener; jeg snakker naturligvis om de\noftest omtrent 9 måneder gamle organismer, hvem kvinder via en fantastisk\nkraftpræstation får presset ud i lyset, kulden, og den ubarmhjertige virkelighed.</p>\n<p>Disse nuttede små snylteorganismer skal naturligvis ikke snydes for deres helt\negen <em>row</em> i CPR-registrets databaser, og ja, <em>åbenlyst</em> heller for en side i\nkirkekontorets store logbog. For det er sådan, at navneregistreringen af det \nlille spædbarn (eller baby, afhængig af hvor længe man venter) foregår igennem\ndet kirkekontoret ved det lokale sogn.</p>\n<p>Anlægger man et historisk perspektiv, er der måske gode grunde til hvorfor\ndet har fungeret sådan engang, men jeg begriber ikke <em>hvorfor</em> det skal være\nsådan i dag. Som borger uden tilknytning til nogen religion, har jeg svært ved\nat forstå hvorfor denne proces ikke ligger hos den enkelte kommune.\nDét kunne jeg faktisk godt tænke mig at høre mere om.</p>\n<p>Men der hvor kæden hopper af hos mig, er når navneregistreringen er udliciteret\ntil en, i mine øjne, usympatisk samfundsmæssig 3. part. Det usympatiske knytter sig\nnaturligvis ikke til kristendommen generelt, men er myntet på ledelsen i\nmit lokale sogn. Den har været præget af, må jeg sige, store skandaler, i og med\nat de ansatte præster ikke ønsker og har ønsket at vie bl.a. tidligere gifte\n(dvs. fraskilte) personer og partnere af samme køn. Og tilmed ikke anerkender\nkvindelige præster. Læs fx i Berlingske: <a href=\"https://www.berlingske.dk/kommentatorer/kathrine-lilleoer-kristkirken-i-kolding-afviser-folk-i-kristi-navn-det-er-ikke\" target=\"_blank\" rel=\"noopener noreferrer\">Kathrine Lilleør: Kristkirken i Kolding afviser folk i Kristi navn – det er ikke rummelighed</a>.</p>\n<p>På kristkirkens egen hjemmeside er det naturligvis formuleret noget\nmere nedtonet, så man næsten ikke bemærker forskelsbehandlingen:</p>\n<blockquote>\n<p>I forbindelse med vielser, hvor den ene eller begge parter er fraskilt,\neller hvor der er tale om to parter af samme køn, anviser provsten en præst\ntil at forrette vielsen. Kordegnekontoret hjælper gerne med at formidle kontakten. </p>\n</blockquote>\n<p>Jeg synes bare det er virkelig underligt og ubehageligt, at man i forbindelse\nmed at skulle navngive sit barn, skal interagere med <em>kirken</em>, og ikke kommunen,\nhvem jeg synes burde være den rette instans til at foretage en sådan registrering.</p>\n","excerpt":"Det der sker på hjemmefronten i disse år herhjemme på vor matrikkel i Kolding,\nsætter nogle tanker igang, og har også kastet lidt brændstof på bålet når det\ngælder <em>adskillelse af kirke og stat</em>. Et af de punkter, hvor tiden må være\nmere end moden til at bringe vort samfund ind i det 21. århundrede.","title":"Stat vs. Religion","author":"Casper Kehlet Roi","description":"Tiden må være moden til en reel adskillelse af kirke og stat.","warning":null,"draft":false,"published":{"year":2020,"month":10,"date":5,"timestamp":"2020-10-05"},"hide":false,"gallery_name":null,"gallery_position":"top","gallery":null}